---
title: "Tiroler Gröstl van de Hospiz-Alm in St. Christoph"
date: 2025-01-17
draft: false
image: /images/hospiz-alm-in-st-christoph.jpeg
rating: 8.5
---

Graag schrijf ik formeel nog even de Tiroler Gröstl van de Hospiz-Alm in St. Christoph bij in het Grote Gröstlboek. Qua smaak een absolute nieuwe aanvoerder van de lijst. Dubbel ei maakt me blij. Ook de structuur, kruiden en salat klopte. Hoewel bord met logo een mooie aantekening in het juryrapport verdient, was dit ook direct een zeer kritische noot alsmede puntenaftrek. Het pannetje ontbrak derhalve waardoor zowel beleving als maaltijd warmte verloren gingen. Dit werd enigszins rechtgetrokken door respectievelijk muzieksmaak en open haardvuur, al voorkomt het punten aftrek niet. Oordeel: 8,5 met een griffel.
